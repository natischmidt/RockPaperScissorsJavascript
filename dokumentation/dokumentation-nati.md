Dokumentation 

Vi har skapat en webbsida för rock, paper, scissors med hjälp av HTML, CSS och JavaScript och kopplat den till en Java-baserad API. Nedan följer en beskrivning av arbetet samt mina tankar kring design, interaktionsdesign och användarvänlighet.
Vi började med att skapa en enkel HTML-struktur för webbsidan. Därefter lade vi till CSS för att ge sidan en attraktiv och användarvänlig design. Vi valde en enkel och modern design med en tydlig färgpalett för att användarna skulle kunna fokusera på spelet och inte distraheras av onödig design.
Efter att ha designat sidan implementerades själva rock, paper, scissors-spelet med JavaScript. Vi använde oss av en enkel algoritm som väljer en slumpmässig handling (rock, paper eller scissors) från datorns sida för att  sedan jämför den med användarens val för att avgöra vem som vinner.
När spelet var klart började vi implementera API: et för att hantera och lagra användardata. Det var utmanande att kombinera olika teknologier, men resultatet blev bra. Jag är nöjd med designen eftersom den är enkel men samtidigt estetiskt tilltalande.
En av de största utmaningarna var att implementera API: et och lagra data på ett säkert och effektivt sätt. Jag tycker att vi lyckades lösa det på ett bra sätt, trots att vissa ändringar behövde göras i API: et. Jag arbetade med mitt API i en tidigare kurs på egen hand, men i detta grupprojekt valde vi team21:s API på grund av att mitt API har en hög säkerhetsnivå och vi kände en tidspress för att få webbsidan att fungera i samband med säkerhetsnivån. Vi var tvungna att göra några ändringar i team21:s API, exempelvis upptäckte vi en bugg där funktionen. toLowerCase() inte användes i variabeldeklarationen i API: et, vilket ledde till att flera metoder på webbsidan inte fullföljde sin funktion. En liten bugg gjorde alltså hela sidan oanvändbar.
Jag var tvungen att ändra mitt tankesätt jämfört med tidigare projekt, eftersom detta projekt hänger ihop med ett specifikt tidigare projekt. När man bygger en frontend som ska arbeta ihop med ett visst API är det viktigt att ta hänsyn till API: et och dess dataformat. Frontenden måste anpassas för att kunna hämta och skicka data till och från backenden på rätt sätt, med korrekta HTTP-metoder och i rätt dataformat. Det kan också vara nödvändigt att implementera viss logik på frontend-sidan för att hantera data och eventuella felmeddelanden från backenden på ett effektivt sätt.
Som tidigare nämnt valdes en enkel och modern design för websidan. Vi använde oss av en mörkare färgpalett med lila, blå och grön, men även skuggor och gradienter för att ge sidan en mer tredimensionell känsla. Vår vision för designen var en retrolook.
Ikoner valdes ut för att representera rock, paper och scissors, eftersom de är lättförståeliga och intuitiva för användarna. Vi använde också en tydlig font för att göra texten lättläst.
Vi ville göra spelet så enkelt som möjligt för användarna, och vi gjorde detta genom att låta användarna välja sina handlingar genom att använda stora, lättigenkännliga ikoner och tydliga knappar. Resultatet visas också på ett tydligt och lättförståeligt sätt.

